---
title: "งานของผู้หญิงในสังคมปิตาธิปไตย"
pubDate: "2023-12-28"
heroImage: "/assets/articles/the-limitless-power-of-girls/hero.png"
---

‘You Can Be Anything’

สโลแกนสุดปังจากบาร์บี้ ผู้ต้องการสนับสนุนให้เด็กสาวกล้าฝัน วันนี้เราลองมาสำรวจบทบาทของบาร์บี้ กว่าจะมาเป็นตัวเธอในทุกวันนี้ เธอผ่านอะไรมาบ้าง

ย้อนกลับไปดูบริบทสังคมในช่วงที่บาร์บี้ถือกำเนิดแรก ๆ ผู้หญิงยังถูกตีกรอบในการใช้ชีวิต และสิ่งที่ผู้หญิงในสังคมอเมริกันยุคนั้นให้ความสำคัญมากที่สุดคือ ครอบครัว การแต่งงาน และการมีลูก ด้วยเหตุนี้เอง จุดขายของตุ๊กตาบาร์บี้ในขณะนั้นจึงเป็นตุ๊กตาบาร์บี้ที่สวมใส่ชุดเจ้าสาว

เมื่อเวลาผ่านไป บาร์บี้ค่อย ๆ ได้รับการพัฒนาให้เข้ากับยุคสมัยที่เปลี่ยนไปเรื่อย ๆ Handler ผู้ให้กำเนิดตุ๊กตาบาร์บี้ ได้มอบบทบาทและความฝันที่หลากหลายให้กับเธอ ถึงแม้ว่าในชีวิตจริง บทบาทเหล่านั้นยังถูกจำกัดไว้สำหรับผู้ชาย

ค.ศ. 1965 บาร์บี้เป็นนักบินอวกาศและได้เหยียบดวงจันทร์ก่อน Neil Armstrong ถึง 4 ปี!

ค.ศ. 1992 บาร์บี้ลงสมัครแคนดิเดตประธานาธิบดี (เป็นแรงบันดาลใจแก่ผู้หญิงว่าพวกเธอก็สามารถขึ้นเป็นผู้นำได้เหมือนกันนะ)

ด้วยความกล้าที่จะวิ่งตามความฝันของเธอนี้เองที่กลายเป็นพลังอันยิ่งใหญ่สำหรับผู้หญิงหลายคนจนถึงทุกวันนี้

ปัจจุบันถึงแม้ว่าผู้หญิงจะมีอิสระ และสามารถทำสิ่งที่อยากทำได้มากขึ้น แต่พวกเธอก็ยังต้องเผชิญกับอคติทางเพศ ไม่ว่าจะในครอบครัว ที่ทำงาน หรือสังคม บางคนอาจมีภาพจำว่าผู้ชายคือช้างเท้าหน้า จึงต้องเป็นหัวหน้าเท่านั้น หรือบางคนยังยึดติดว่าหน้าที่ที่สำคัญที่สุดของผู้หญิงคือการแต่งงาน มีครอบครัว จนบางครั้งพวกเธอต้องพยายามอย่างหนักเพื่อให้ได้รับการยอมรับและโอกาสที่เท่าเทียม

ถึงเวลาแล้วที่ผู้หญิงทุกคนจะได้กล้าฝันโดยปราศจากอคติทางเพศ และให้ ‘บาร์บี้’ เป็นเพื่อนซี้กล้าฝันไปกับเรา
