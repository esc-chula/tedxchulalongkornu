---
title: "About TED - who are we?"
pubDate: "2023-12-28"
heroImage: "/assets/articles/about-ted-who-are-we/hero.jpg"
---

หน้าที่ที่เปลี่ยนแปลงสู่เรื่องราวที่เปลี่ยนไป

ความเป็นแม่ (Motherhood) คือสิ่งที่ถูกผูกติดและเป็นหนึ่งในความคาดหวังจากสังคม หากใครสักคนกำลังจะเข้ามาทำหน้าที่นี้

การมีบทบาทหน้าที่ที่เปลี่ยนไปตามช่วงวัยและอายุ นั้นเป็นเรื่องปกติที่เกิดขึ้นในวงโคจรของการเป็นมนุษย์ ยกตัวอย่างหากเราเป็นนักศึกษา การคิดถึงเรื่องเรียน เรื่องเพื่อน หรือเรื่องรัก นั้นก็ดูจะเป็นเรื่องปกติ แต่หากพูดถึงหน้าที่ของแม่ ความคิดเกี่ยวกับตัวเองในฐานะผู้หญิงคนหนึ่งมักจะถูกแปรผันกลายเป็นความคิดที่มีลูกและครอบครัวเข้ามามีส่วนเกี่ยวข้อง

หากพูดถึงความเป็นแม่เรามักจะนึกถึงอะไรกันบ้าง การเลี้ยงลูก? การทำงาน? การทำงานบ้าน? จะเห็นได้ว่าหน้าที่ของแม่มักจะยึดโยงกับบุคคลที่สามหรือเรื่องในครอบครัว จนในบางครั้งการได้ทำความรู้จักถึงความฝันหรือวัยเยาว์ของแม่ นั้นก็เป็นเรื่องที่เราแทบจะไม่คุ้นเคยกันเลย

เนื่องในโอกาสวันแม่ TEDxChulalongkornU ขอเชิญชวนนั่งไทม์แมชชีนผ่านประโยคจากภาพยนต์เรื่องล่าสุดที่เข้าไปนั่งในหัวใจของใครหลาย ๆ คน อย่าง Barbie เพื่อย้อนไปดูถึงวัยเยาว์ของเด็กสาวก่อนที่จะกลายมาเป็นแม่และสิ่งเหล่านี้อาจมีส่วนในการประกอบร่างสร้างตัวตนจนกลายเป็นบทบาทที่เราคุ้นเคยกันดีนั่นก็คือ “แม่”
