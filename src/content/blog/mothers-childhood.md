---
title: "ความเป็นแม่ = ความเสียสละ?"
pubDate: "2023-12-28"
heroImage: "/assets/articles/mothers-childhood/hero.png"
---

หน้าที่ที่เปลี่ยนเเปลงสู่เรื่องราวที่เปลี่ยนไป

ความเป็นเเม่ (Motherhood) คือสิ่งที่ถูกผูกติดเเละเป็นหนึ่งในความคาดหวังจากสังคม หากใครสักคนกำลังจะเข้ามาทำหน้าที่นี้

การมีบทบาทหน้าที่ที่เปลี่ยนไปตามช่วงวัยเเละอายุ นั้นเป็นเรื่องปกติที่เกิดขึ้นในวงโคจรของการเป็นมนุษย์ ยกตัวอย่างหากเราเป็นนักศึกษา การคิดถึงเรื่องเรียน เรื่องเพื่อน หรือเรื่องรัก นั้นก็ดูจะเป็นเรื่องปกติ เเต่หากพูดถึงหน้าที่ของเเม่ ความคิดเกี่ยวกับตัวเองในฐานะผู้หญิงคนหนึ่งมักจะถูกเเปรผันกลายเป็นความคิดที่มีลูกเเละครอบครัวเข้ามามีส่วนเกี่ยวข้อง

หากพูดถึงความเป็นเเม่เรามักจะนึกถึงอะไรกันบ้าง การเลี้ยงลูก? การทำงาน? การทำงานบ้าน? จะเห็นได้ว่าหน้าที่ของเเม่มักจะยึดโยงกับบุคคลที่สามหรือเรื่องในครอบครัว จนในบางครั้งการได้ทำความรู้จักถึงความฝันหรือวัยเยาว์ของเเม่ นั้นก็เป็นเรื่องที่เราเเทบจะไม่คุ้นเคยกันเลย

เนื่องในโอกาสวันเเม่ TEDxChulalongkornU ขอเชิญชวนนั่งไทม์เเมชชีนผ่านประโยคจากภาพยนต์เรื่องล่าสุดที่เข้าไปนั่งในหัวใจของใครหลาย ๆ คน อย่าง Barbie เพื่อย้อนไปดูถึงวัยเยาว์ของเด็กสาวก่อนที่จะกลายมาเป็นเเม่เเละสิ่งเหล่านี้อาจมีส่วนในการประกอบร่างสร้างตัวตนจนกลายเป็นบทบาทที่เราคุ้นเคยกันดีนั่นก็คือ “เเม่”
